---
layout: default
title: Usein Kysyttyä
parent: Ensimmäinen laitos
nav_order: 1
---

# Usein kysytyt kysymykset

---

## Johdanto

Alla on muutamia vastauksia joihinkin yleisimmin kysyttyihin kysymyksiin, joita pelaajat joille Cairn on vieras kysyvät.
Lukiessasi pidä [Sääntökokoelma](/cairn-srd) käsillä, etenekin kun puhutaan [**pelastusheitoista**](/cairn-srd/#saves) ja [taistelusta](/cairn-srd/#combat).

**Pidä seuraavat mielessä, kun luet esimerkkitekstiä!**

- **Esteri** pelaa entistä **Yrttimestaria**.
- **Pertti** pelaa entistä **Metsästäjää**.
- Pelaajahahmot etsivät voimakasta [**Muinaisesinettä**](/cairn-srd/#relics), jolla huhutaan olevan parantavia voimia.
- Hiljattain ryhmä löysi pergamentin, jossa kerrottiin esineen todellinen sijainti jossain kaukaisella itäpuolella **Geunantin metsää**, joka tunnetaan valtavista, ikivanhoista puista, jotka päästävät vain vähän valoa valtavien lehtiensä läpi.

Voit lukea myös koko **esimerkin pelaamisesta** yhtenä kokonaisena sivuna [täällä](/resources/example-of-play).

<a href='#/' id='expAll' class='exp'>Klikkaa tästä laajentaaksesi/tiivistääksesi kaikki esimerkit</a>{: .btn }

## Mitä vaikutusta pelihahmojen taustoilla on?

Hahmon taustasta, historiasta ja kokemuksista voi mahdollisesti olla hyötyä (tai haittaa) tietyissä tilanteissa. Vastaavasti aiemmat tapahtumat pelissä voivat vaikuttaa hahmon tekoihin, mukaan lukien mitätöidä tarpeen tehdä **pelastusheitto** joissakin tilanteissa!

<details markdown="block"><summary>
Laajenna esimerkki
 </summary>

**Vartija**: _"Olette viettäneet valtaosan aamusta raivaamalla tietänne Geunantin metsän halki, pilkkoen tietä läpi roikkuvien köynnösten ja halki vyötärön korkuisten pensasaitojen. Täällä on hyvin helppo eksyä ympäröivän aluskasvillisuuden keskellä. Kaiken kukkuraksi päällänne olevat oksat ovat täysin peittäneet auringon.”_

**Pertti**: _"Auttaako **metsästäjä**taustani ollenkaan?"_

**Vartija**: _"Kyllä, vaikkakin sinun on pysähdyttävä muutaman minuutin välein tutkimaan ympäristöäsi; eteneminen on sen vuoksi hidasta. Jatkatte matkaa idän suuntaan kohti määränpäätänne."_

**Vartija**: _"Muutaman tunnin kuluttua saavutte pienelle metsäaukiolle, joka sopii erinomaisesti lyhyelle tauolle. Aukion toisessa päässä on pieni, selvästi näkyvä polku joka suuntaa kohti itää. Polun suuaukon tukkii suuri kukkiva kasvi, joka kasvaa yksinäisen auringonsäteen alla; se valuttaa vihreää nestettä avoimista, sinisistä palkoistaan."_

**Esteri**: _"Entisenä **yrttimestarina**, tunnistanko tämän kasvin?"_

**Vartija**: _"Kyllä. Tiedät myös, että se on luultavasti kasvanut yli, koska auringonsäde antaa sille rutkasti luonnonvaloa."_

**Esteri**: _"Mitä värit kertovat minulle kasvista? Onko se myrkyllinen? Entä vihreä neste?"_

**Vartija**: _"Tarkastelet kaikkia näitä asioita, ja päättelet, että kyllä, se on hyvin todennäköisesti myrkyllinen sillä sen terälehdet muistuttavat ukonhattua."_

**Pertti**: _"Hyvä on, tässä on suunnitelma: Kiipeän yhteen näistä puista kasvin yläpuolella ja vedän huopani sen päälle, jolloin auringonvalo peittyy. Toivottavasti se saa palot sulkeutumaan!"_

**Vartija**: _"Asettelet varovasti makuuhuopasi puunrunkojen väliin, varjostaen allaolevan kasvin siniset palot. Ne alkavat välittömästi sulkeutua, ja juuri sen verran että huolellinen ihminen kykenee mahtumaan niiden ohi."_

**Esteri**: _"Erinomaista. Aion huolellisesti poimia yhden lehdistä myöhempää käyttöä varten ja jatkan sitten matkaa."_

**Entä jos yhdelläkään pelaajahahmolla ei ole asiaan liittyvää kokemusta tai asiantuntemusta?**

- Jos yhdelläkää pelaajahahmolla ei olisi ollut **yrttimestari**taustaa, Vartija olisi todennäköisesti todennut hahmot epätietoisiksi kasvin ominaisuuksista, ja pelaajat olisivat (toivottavasti) yrittäneet selvittää lisää kysymällä ja kokeilemalla.
- Jos jollain pelaajahahmolla olisi ollut asiaa sivuavaa taustaa (kuten **metsästäjä**), Vartija olisi voinuta antaa [Kohtalon päättää](/cairn-srd/#die-of-fate) ja heittää 1d6. Mitä korkeampi tulos, sitä todennäköisemmin pelaajahahmo tietäisi jotain olennaista tai hyödyllistä.

</details>

## Milloin taistelun tulisi alkaa?

**Cairn** olettaa, että hahmot elävät vaarallisessa maailmassa jossa pieninkin yhteenotto voi hyvinkin johtaa kuolemaan. Pelaajia tulisi tämän vuoksi rohkaista löytämään väkivallattomia tapoja ratkaista ongelmansa. On tietysti tilanteita joissa tämä on lähes mahdotonta ja tällöin on Vartijan tehtävä päättää tulisiko väkivaltainen tilanne ratkaista taistelemalla.

<details markdown="block"><summary>
Laajenna esimerkki
 </summary>

**Vartija**: _"Myöhään iltapäivällä saavutte vihdoin metsän rajan yli. Päästessänne ulos puurajasta olette melkein astumassa syvään rotkoon, joka halkoo metsän kahtia. Olette lopultakin saapuneet Jumalluiskalle, loputtomalta vaikuttavalle rotkolle, jota ei ylitä mikään silta. Molemmin puolin olevista jyrkistä kallioseinämistä päätellen alas kiipeäminen olisi erittäin vaarallista. Valitettavasti saaliinne sijaitsee todennäköisesti toisella puolella, kohdassa jossa kalliot kohtaavat maailman reunan. Lähistöllä on pieni aukea, jonne voisit pystyttää leirin, ja sitä varjostaa valtava tammi, joka on istutettu kuilun reunalle.”_

**Esteri**: _"Mielestäni meidän tulisi leiriytyä ennen jatkamista. Jos meidän on kiivettävä tämä kuilu alas tai sen ympäri, haluan tehdä sen päivänvalossa!”_

**Pertti**: _"Todellakin. Mikähän olisi truvallisin tapa sen tekemiseen? Selkä rotkoa vasten?"_

**Vartija**: _"Kyllä, ellei tietysti sieltä tule vastaan jotakin!" Kuka on muuten ensimmäisenä vahtivuorossa?"_

**Esteri**: _"Minä otan ensimmäisen vuoron._"

**Vartija**: _"Leiriydytte ja syötte yhden muona-annoksen. Ensimmäisen vuoron puolivälissä kuulet oksien napsahtelun ääniä juuri leirin länsipuolelta, **Geunantin metsän** suunnalta. Mitä teet?"_

**Esteri**: _"Haluaisin potkaista toverini hereille, jotten olisi yksin tässä tilanteessa ja nyökkän hiljaa päätäni hänelle äänen suuntaan ja teen hiljaisuuden merkin."_

**Vartija**: _"Teet niin, ja hän nousee istumaan juuri kun aluskasvillisuuden takaa tulee näkyviin kauhistuttavan punainen silmäpari._"

**Pertti**: _"Mitä me tiedämme tämän alueen olennoista?"_

**Vartija**: _"Tiedätte, että mitä tahansa olentoja tässä metsässä yöllä vaeltaakin, ne ovat hyvin todennäköisesti vaarallisia. Teillä ei luultavasti ole aikaa jutella sen kanssa mikä ikinä sieltä onkaan tulossa."_

**Esteri**: _"Olen sitten valmis taistelemaan. Nousen ylös ja vedän esiin miekkani, valmiina mitä sieltä ikinä tuleekaan."_

</details>

## Kuinka vuorojärjestys päätetään?

Jotkut pelit käyttävät "Aloitejärjestystä" selvittämään kuka aloittaa ensimmäisenä kun taistelu alkaa. **Cairnissa** pelaajahahmojen täytyy jokaisen tehdä oma **DEX-pelastusheitto**, jotta he voivat toimia ennen vastustajiaan. Tämän kierroksen päätyttyä molemmat "puolet" hyökkäävät vuorollaan, ja niiden yksittäiset jäsenet toimivat haluamassaan järjestyksessä. Joissain tapauksissa **DEX-pelastusheitto** _ei_ ole tarpeen, etenkin jos pelaajahahmo tai sivuhahmo oli varuillaan tai valmiina hyökkäämään.

**Tavallinen taistelukohtaaminen toimisi näin:**

### 1. Kierros

- Pelaajajahahmot tekevät DEX-pelastusheiton. Ne, jotka onnistuvat, toimivat ennen vihollisia (kollektiivisesti yksi "puoli"). He voivat toimia missä järjestyksessä haluavat; tulokset ovat kuitenkin samanaikaisia.
- Kaikki viholliset toimivat, missä tahansa järjestyksessä **Vartija** valitsee; tulokset ovat samanaikaisia.

### 2. Kierros

- _Kaikki_ pelaajahahmot (mukaanlukien ne jotka epäonnistuivat alkuperäisessä DEX-pelastusheitossa) saavat toimia haluamassaan järjestyksessä. Tulokset ovat kuitenkin samanaikaisia.
- _Kaikki_ viholliset toimivat, missä tahansa järjestyksessä **Vartija** haluaa; tulokset ovat kuitenkin samanaikaisia.

### 3. Kierros

- Kaikki pelaajahahmot saavat toimia, kuten kierroksella 2.
- Kaikki viholliset saavat toimia, kuten kierroksella 2.

Ja niin edelleen.

<details markdown="block"><summary>
Laajenna esimerkki
 </summary>

**Vartija**: _"Ryhmän leiripaikkaa vastapäätä olevan metsän pimeydestä syöksyy esiin hirven kaltainen olento, jolla on hehkuvanpunaiset silmät. Olennon kehosta virtaa sumuvana kun se juoksee suoraan kohti sinua, **Pertti**. **Esteri** oli valmiina, joten hän saa toimia ensimmäisenä."_

**Pertti**: _"Entäs minä?"_

**Vartija**: _"Sinun täytyy tehdä **DEX-pelastusheitto**, jotta selviää pystytkö valmistautumaan ajoissa ja reagoimaan ennen olentoa.”_

**Pertti**: _"Heitin 1d20 ja sain tuloksesi 17. Auts."_

**Vartija**:_"Kyllä, se on epäonnistuminen. Esteri toimii ensin, sitten olento. Sen jälkeen molemmat teistä toimitte haluamassanne järjestyksessä, sitten olento ja niin edelleen."_

</details>

## Milloin pelaajahahmon tai sivuhahmon tulisi tehdä **pelastusheitto**?

Pelaajahahmonn tai sivuhahmon tulisi heittää **pelastusheitto** vain, jos yksi tai useampi seuraavista ehdoista täyttyy:

- Kun toimen lopputulos on epävarma.
- Kun jokin tai jotain on vaarassa (henki, uhkaava vaara jne.).
- Kun heitetään kriittisen vahingon pelastusheitto [**taistelun**](/cairn-srd/#critical-damage) aikana.

**Pelastusheitot** voivat tapahtua sekä taistelussa että sen ulkopuolella. **Pelastusheittoa** ei _lähes_ koskaan tarvita, kun pelaaja- tai sivuhahmo on hyökkäyksen kohteena, sillä hyökkäykset osuvat automaattisesti. On kuitenkin tilanteita, joissa tarinankerronta saattaa sanella, että hyökkäys on automaattisesti epäonnistunut tai mahdoton.

<details markdown="block"><summary>
Laajenna esimerkki
 </summary>

**Esteri**: _"Tiedämmekö mitään tästä olennosta?"_

**Vartija**: _"Kyllä - se on [**Hurmehirvi**](/resources/monsters/blood-elk/), joka on eräänlainen suuren ahneuden tai kateuden synnyttämä tappajahirvi. Ne ovat aika voimakkaita, sen perusteella mitä olette kuulleet."_

**Esteri**: _"Karmeaa! Siinä tapauksessa haluan käyttää toimintani auttaakseni raahaamaan kumppanini pois tieltä, ehkäpä kohti tuota aiemmin mainitsemaasi tammea."_

**Vartija**: _"Olit jo seisomassa ja valmiina lähtöön, joten päätän että tämä vain tapahtuu, liian nopeasti jotta olento olisi voinut muuttaa liikerataansa. Onnistut vetämään **Pertin** juuri nyt tallatun leirintäalueen itäpuolelle, lähelle tammea, joka sijaitsee vain muutaman askeleen päässä **Jumalluiskasta**. Nyt on **Hurmehirven** vuoro. Se kyntää lävitse paikan jossa **Pertti** hetki sitten oli, tuhoten leirinuotion. Se pyörii villisti ympäriinsä ja melkein syöksyy jyrkänteeltä alas tässä rytäkässä. Sen silmät hehkuvat vihamielistä purppuraa, kun se kääntää itsensä takaisin teitä molempia kohti. **Pertti**, nyt on sinun vuorosi. Kannattaa huomata, että teillä on taistelua varten vain puukkonne, sillä kaikki muu on jäänyt leiriinne. Mikä pahempaa, pimeys estää teitä näkemästä muuta kuin olennon liekehtivät punaiset silmät. Käyttäkää 1d4 vahinkonoppana."_

**Pertti**: _"Huudan ja sivallan tikarillani suoraan olentoa kohti. Heitän 1d4 ja tulos on 1."_

**Vartija**: _"Veitsi lähtee taitavasti kädestäsi ja viiltää sumuista ilmaa juuri olennon yläpuolelta ja osuu maahan muutaman metrin päähän sen taakse. Peto vinkuu vihoissaan ja kyykistyy sitten valmistautuessaan hyökkäämään uudelleen. Nyt on teidän puolenne vuoro. Toimikaa missä tahansa järjestyksessä."_

**Esteri**: _"Minulla on idea: olento hyökkäsi aiemmin **Pertin** kimppuun, eikö vain? On siis kohtuullista olettaa, että se tekisi niin uudelleen. Mitä jos heittäisin köyteni toisen pään **Pertille** ja sitten kiinnittäisin sen silmukalla viereiseen puun ympäri? Sitten jos se tulee tarpeeksi lähelle yrittäen talloa hänet uudelleen, hän voisi vain... hyppätä alas jyrkänteeltä? Pitäen tietysti kiinni köydestä."_

**Pertti**: _"Öh... Kuulostaa hyvältä, kai. Okei, tehdään se!"_

**Miksi Pertin ei tarvinnut tehdä pelastusheittoa, jotta hänen onnistui kietoa köysi puun ympärille?**
Vuorollaan pelaajahahmo voi yrittää mitä tahansa tekoa; **pelastusheitto** vaaditaan vain, jos jotkin edellä luetelluista ehdoista täyttyvät. Oli järkeenkäypää, että **Pertti** voisi rynnätä puun (joka oli vain muutaman metrin päässä) ympäri köyden kanssa ilman suurempaa vaaraa. Jos hän olisi yrittänyt juosta **Hurmehirven** lähelle tai tehnyt jotain yhtä epävarmaa tai vaarallista, häntä olisi vaadittu heittämään **pelastusheitto**.

</details>

## Vastustetussa toiminnassa, kenen pitäisi tehdä pelastusheitto?

Jos kaksi vastustajaa yrittävät molemmat päihittää toisensa, sen joka on eniten vaarassa, pitäisi tehdä **pelastusheitto**. Vartijan tulisi tehdä _johdonmukainen_ päätös tässä asiassa ja varmistaa, että se on selitetty pelaajille selkeästi ennen riskien ottamista, jos mahdollista.

 <details markdown="block"><summary>
Laajenna esimerkki
 </summary>

**Vartija**: _"**Esteri**, heität köyden toisen pään **Pertille**, joka solmii köyden nopeasti tammen ympärille ja ryntää sitten vastakkaisessa suunnassa olevaa kallioseinämää kohti samalla huutaen olennolle, että se hyökkäisi häntä kohti. **Esteri** asettuu toimimaan eräänlaisena vastapainona siltä varalta, että hän putoaa. **Pertti**, koska olet valmiina reagoimaan, sallin sinulle eräänlaisen taistelun ulkopuolisen reaktion."_

**Pertti**: _"Hyvä on. Jos se tulee lähelleni, haluaisin seistä lähellä jyrkänteen reunaa, valmiina hyppäämään pois sen tieltä."_

**Vartija**: _"Ymmärretty. Nyt on **Hurmehirven** vuoro ja selvästikin se on edelleen hyvin vihainen sinulle, **Pertti**. Pirulliset kavionsa kohottaen peto ryntää jälleen kerran sinua kohti. Hyppäät viime hetkellä alas jyrkänteeltä, pitäen köydestä kiinni kaikin voimin. **Hurmehirvi** yrittää pysäyttää hyökkäyksensä heti, kun se näkee kohteensa putoavan. Se tekee **DEX-pelastusheiton** nähdäkseen, voiko se pysähtyä onnistuneesti. Öh, se heitti 20 ja syöksyy jyrkänteeltä alas kohti alla olevaan valtavaan pimeyteen."_

**Miksei Hurmehirvi tehnyt hyökkäysheittoa, kuten taistelusäännöt edellyttävät?**
Hyökkäystä pidettiin mahdollisena, mutta myös hyvin vaarallisena. Jos olento olisi käyttänyt kantamahyökkäystä tai ollut koulutettu lähitaisteluhyökkääjä, olisi **Pertin** kimppuun hyökkääminen ollut huomattavasti vähemmän riskialtista. Valitettavasti se oli peto ja kykenevä vain ajamaan ihmisiä maahan terävillä kavioillaan.

**Miksi Hurmehirvi teki pelastusheiton Pertin sijaan, vaikka hänkin oli myös vaarassa?**
Tässä esimerkissä **Hurmehirvi** oli paljon suuremmassa vaarassa kuin sen ihmisvastustaja, koska:

- Tenhottuna petona se ei todennäköisesti ollut kykenevä luovaan ajatteluun tai kehittyneempään ongelmanratkaisuun.
- Yksi olennon ensisijaisista ominaisuuksista on sen suhteellinen massa ja nopeus, ja on todennäköistä että nämä ominaisuudet tekisivät äkkipysähtymisestä melko vaikeaa.
- Näin ollen ei ollut mitään tilannekohtaisia tai mekaanisia etuja, jotka olisivat voineet antaa **Hurmehirvelle** etua tässä tilanteessa.

Sen sijaan **Pertti** oli näistä kahdesta vähiten vaarassa:

- Entisenä metsästäjänä hän oli jo vakiinnuttanut vankasti kykynsä tehdä tämänkaltaisia asioita.
- **Esteri** oli sitonut köyden puun ympärille käyttäen itseään painolastina. Tämä tarjosi selkeän _tilannekohtaisen_ etulyöntiaseman.

Jos **Pertti** olisi ollut loukkaantunut tai hänellä olisi ollut vähemmän aikaa valmistautua, olisi voitu pyytää **STR-pelastusheittoa**, jotta nähtäisiin kykenisikö hän pitämään kiinni köydestä.

</details>

## Kuinka vahinkoa jaetaan taistelun ulkopuolella?

Toisinaan vaarallinen teko, ansa, yllätyshyökkäys tai katastrofaalinen tapahtuma voi aiheuttaa vakavia vammoja tai jopa kuoleman. Tyypillisesti Vartija ilmoittaa vahingon tyypin (esim. **STR/DEX/WIL**) ja menetetyn määrän (joko tiettynä määränä tai nopanheittona). Voi olla vaikea määrittää, tarkalleen millaista vahinkoa jakaa ja kuinka paljon.

<details markdown="block"><summary>
Laajenna esimerkki
 </summary>

**Vartija**: _"**Hurmehirven** kanssa kohtaamisenne jälkeen palaatte leiriinne ja yritätte nukkua niin paljon kuin mahdollista. Aamun sarastaessa olette molemmat hereillä ja valmiita jatkamaan matkaanne."_

**Esteri**: _"Okei. Kysymys kuuluu, miten ylitämme **Jumalluiskan**? Onko meidän korkeudellamme mitään siltoja?"_

**Vartija**: _"Ei nähdäksenne. Kauempana pohjoisessa puusto syleilee rotkoa ja estää osittain kulkunne; teidän tulisi tutkiskella hieman, jotta näkisitte siitä eteenpäin.  Muutaman sadan metrin päässä etelän suuntaan näette kuitenkin pienen reunuksen, joka työntyy esiin rotkosta, luultavasti viisikymmentä metriä alaspäin. Se muodostaa eräänlaisen L-kirjaimen muodon, ja se yleettää melko lähelle toista puolta. Sen päällä kiipeäminen saattaa vaatia hieman työtä, mutta se vaikuttaa mahdolliselta."_

**Pertti**: _"Minusta meidän pitäsi mennä reunalle. Vieläkö sinulla on köysi ja kiipeilyhaat?"_

**Esteri**: _"Joo, en keksi parempaa tietä rotkon yli. Mennään."_

**Vartija**: _"Kun olette kävelleet puolisen tuntia rotkoa pitkin, saavutte vihdoin paikkaan, joka on aivan reunuksen yläpuolella. Syvällä kuilun pohjalla näkyy peittävä aamusumu, ja aivan sen alapuolella kimaltelee virtaava vesi."_

**Pertti**: _"Onko reunuksen lähellä suuria kiviä? Haluaisin lyödä siihen haan ja sitten pujottaa köyden sen läpi. Voin laskea itseni turvallisesti rotkoon ja reunukselle."_

**Vartija**: _"Löydät reunalta ison kiven ja lyöt haan siihen."_

**Pertti**: _"Hienoa, lasken itseni alas ja sytytän sitten lyhtyni. **Esteri** seuraa, oletan."_

**Vartija**: _"Asetat varovasti jalkasi rotkon reunustalle. Testaat köyttä ja kutsut **Esteriä**, joka kiipeää alas. Kun hän on saapunut turvallisesti reunustalle, kartoitatte ympäristöänne. Reunusta näyttää kulkevan mutkittelevasti rotkon sisäreunaa lähes pohjalle asti. Alhaalla virtaavan veden kuohunta täyttää rotkon. Jätätkö köyden paluumatkaa varten?"_

**Esteri**: _"Valitettavasti kyllä. Merkitsen myös sijaintimme kartalle. Kuka tietää, onko sillä merkitystä, mutta varmuuden vuoksi... OK, lähdetään pois täältä."_

**Vartija**: _"Liikutte varovasti reunusta pitkin, painaen sormenpäänne kallionseinämään varmuuden vuoksi. Vaivalloisen viidentoista minuutin jälkeen saavutte vihdoin pienen vesiputouksen luo, joka tukkii tien eteenpäin. Jäinen vesi virtaa liukasta kallionpintaa pitkin alas pieneen altaaseen. Kallioseinämä on tässä kohdin sammaloitunut ja liukas, ja todennäköisesti liukastutte, jos yritätte astua siitä läpi. Mitä teette?"_

**Pertti**: _"Onko olemassa toista tapaa edetä?"_

**Vartija**: _"Ei sen perusteella, mitä voitte nähdä. Voisitte yrittää kiivetä alas, mutta siellä on melko pimeää ja se on todennäköisesti vielä vaarallisempaa."_

**Pertti**: _"Okei, taidan kokeilla onneani vesiputouksen kanssa, kiitos vain. **Esteri**, voisitko pitää laukustani kiinni sillä välin kun astun lävitse?"_

**Esteri**: _"Ottaen minut mukanasi? Ei kiitos!"_

**Vartija**: _"Sinun on tehtävä **DEX-pelastusheitto** selvittääksesi, pystytkö ylittämään liukkaan pinnan liukastumatta."_

**Pertti**: Okei, annan **Esterille** lyhtyni, jotta voin käyttää molempia käsiäni.... ja heitin 14, epäonnistuminen. Pahus."_

**Vartija**: _"Liukastut ja kaadut alas pitkin vesiputousta sen alla olevaan vesialtaaseen, lyöden samalla kätesi lujaa altaan reunaan. Menetät 1d4 DEX-vahinkoa, etkä pysty kunnolla puristamaan esineitä hallitsevalla kädelläsi. On lähes täysin pimeää, mutta ylhäällä näkyy vielä kumppanisi lyhdyn valo."_

**Mihin kykyyn taistelum ulkopuolisen vahingon pitäisi vaikuttaa?**

- Jos vamma vaikuttaa fyysiseen voimakkuuteen tai terveyteen, vähennä **STR**:stä. _Tämä ei aiheuta **kriittisen vahingon pelastusheittoa**_. **STR** kuvastaa pelaajahahmon terveyttä, ja sen pitäisi kuvastaa sitä hienovaraisen mielenkiintoisella tavalla: vaatien kenties **pelastusheiton**, vaikka sitä ei olisi tarvittu aiemmin.
- Jos vamma vaikuttaa kykyyn liikkua, reagoida nopeasti tai hienomotorisiin taitoihin, vähennä **DEX**:istä. Tähän liitetän usein tarinankerronnallinen vaikutus myös; murtuneet sormet vaikuttaisivat esimerkiksi pelaajahahmon kykyyn tiirikoida lukkoja.
- Jos pelaajahahmon henki, tahdonvoima tai päättäväisyys on kärsinyt, vähennä **WIL**-arvosta. Tämä on erityisen hyödyllistä huomioida maagisten tai pinnallisten vammojen kohdalla. Pelaajahahmo, jonka sielua on polttanut loihtoenergiasta, saattaa esimerkiksi joutua tekemään **WIL**-pelastusheiton voidakseen lukea loitsukirjoja.

Muutamia huomioita:

- Vamma voi olla monitahoinen: [**Puutos**](/cairn-srd/#deprivation--fatigue) voi liittyä esimerkiksi myrkystä aiheutuvaan STR-menetykseen. Tarjoa myös mahdollinen ratkaisu sairauden voittamiseksi.
- Vahingon pitäisi tapahtua **pelastusheiton** epäonnistumisen seurauksena. Älä pakota pelaajia tekemään **pelastusheittoa** jälkikäteen.
- Tarinankerronnalliset vammat ovat yhtä voimakkaita kuin suorat mekaaniset vahingot. **DEX**-menetys vaikuttaa hahmon reflekseihin ja nopeuteen, mutta murtunut jalka voi estää hahmoa liikkumasta lainkaan!

</details>

## Milloin tarinassa tapahtuva ohittaa pelimekaniikat?

Pelin tarinan realiteettien tulisi aina mennä mekaniikkojen edelle. Toisinaan pelikohtauksen yksityiskohdat (kuten pelaaja- tai sivuhahmon tiedot tai kyvyt) tekevät jonkin mekaniikan tai säännön tarpeettomaksi. Jos lyhytjalkainen varas yrittää hypätä mahdottoman kuilun yli, ei pelastusheittoa tarvita. Hän vain yksinkertaisesti putoaa kuiluun. Samoin jos samainen varas yrittäisi lyödä tietämättömän ja puolustuskyvyttömän vartijan tajuttomaksi, se vain tapahtuu. Heittoa ei tarvita.

<details markdown="block"><summary>
Laajenna esimerkki
 </summary>

**Pertti**: _"No, se oli huono ajatus! Miten minä tarkalleen ottaen pääsen takaisin ylös? Ellen... hei, kuinka pitkälle voin nähdä alla olevaan pimeyteen?"_

**Vartija**: _"Täällä ei ole paljon valoa, mutta jokin välkkyy pimeydessä alapuolellasi. Jos sinulla olisi enemmän valoa, voisit ehkä nähdä, mikä se on."_

**Esteri**: _"Miksen heittäisi hänelle alas lyhtyni. Vaatiiko se heiton?"_

**Vartija**: _"Tavallisesti, ei. Mutta muista, että hänen kätensä on vielä jonkin verran loukkaantunut putoamisesta. Sanoisin, että hänen on heitettävä, koska hän on myös kaikkein vaarallisimmassa asemassa."_

**Pertti**: _"Heitin 3. Vihdoinkin!"_

**Vartija**: _"**Pertti**, saat sen kiinni ilman ongelmia. Nyt saat kohtuullisen näkymän alla olevaan railoon. Näet sarjan pieniä vesiputouksia, altaita ja ulkonevia reunuksia, jotka laskeutuvat aina pohjassa virtaavalle joelle asti. Itse rotkossa on jopa kaventuma noin 15 metriä etelään ja siitä voisi mahdollisesti hypätä toiselle puolelle!"_

**Pertti**: _"Haa! Tiesin, että tämä oli hyvä idea. Mutta miten pääsemme tuonne alas?"_

**Vartija**: _"Voitte itse asiassa liukua alas pitkin tuota vesiputousta, joka virtaa alas tuosta pienestä altaasta, jossa jo seisot... siinä on vain pieni pudotus, joten et ole suuressa vaarassa, edes tuolla kädelläsi."_

**Esteri**: _"Ja miten minä tarkalleen ottaen pääsen sinne alas? Hetkinen, minulla on idea. Minä näen hänet, eikö niin? Mitä jos hyppäisin..."_

**Pertti**: _"...Pitäisikö minun saada sinut kiinni? Millä kädellä, tarkalleen?"_

**Esteri**: _"Älä ole hölmö. Sinusta tulee laskeutumisalustani."_

**Vahti**: _"Sinun tulisi tietää, että et ole juurikaan vaarassa, koska tähtäät itse asiassa altaaseen, mutta se ei tarkoita, etteikö se olisi riskitöntä. Sinun on pidettävä kallionseinästä kiinni molemmin käsin, ja matkasta tulee kuoppainen. Jotain voi irrota."_

**Esteri**: _"Okei, DEXini ei ole kovin hyvä, mutta tässä mennään... ja heitin 13, epäonnistuminen. Katsos **Pertti**? Et ole ainoa, jolla on huonoa tuuria."_

**Vartija**: _"Pääset perille, mutta matka alas ei ollut mitenkään hauska. Yksi esine repustasi on päässyt irti, joten heitän Kohtalon noppaa... Hei, onnekas vitonen! OK, saat valita, mikä putoaa."_

**Esteri**: _"Jos kerran saan valita, mitä menetän... miten olisi jäljellä oleva soihtuni? Kaikki muu on hyvin tärkeää ja meillä on vielä lyhty ja öljyä."_

**Vartija**: _"Kuulet pienen metallisirpaleen kimmahtavan rotkon seinämää vasten ja molskahtavan alapuolella virtaavaan veteen."_

</details>

## Miten pelaajahahmot etenevät ilman tasojen tai kokemuspisteiden (XP) kaltaisia asioita?

**Cairnissa** hahmon _kasvu_ on tärkeämpää kuin _edistyminen_. Tämä tarkoittaa sitä, että vaikka pelaajahamo _tulee_ muuttumaan, hän ei välttämättä _parane_ ajan myötä. Kasvu tapahtuu sekä mekaanisin keinoin (kuten [**Arpien**](/cairn-srd/#scars)) että pelkästään tarinankerronnassa tapahtuvien tapahtumien kautta.

**Vartijan tulisi harkita seuraavia seikkoja myöntäessään pelaajahahmoille ei-mekaanista kasvua:**

- Kasvun tulisi olla sidoksissa tarinassa tapahtuvaan _tiettyyn_ kokemukseen.
- Pelaajahahmon on tärkeämpää kasvaa _kiinnostavammaksi_ kuin taitavammaksi tai kykenevämmäksi.
- Pelaajahahmot kasvavat ei välttämättä siksi, että he ovat saaneet lisää taitoa ja kokemusta, vaan siksi, että heissä on tapahtunut merkittävä _muutos_.
- Kasvulle ja muutoksille olisi tarjottava mahdollisuuksia kaikkialla, _erityisesti_ silloin kun pelaajahahmo asettaa itsensä vaaraan.
- Kasvu tapahtuu _kun asioita tapahtuu_, ei vain sen jälkeen kun pelaajahahmo on levännyt.
- Koulutus ja erikoistuminen tulisi sitoa mahdollisimman paljon tehtäviin ja hahmon kasvuun.

**Joitakin esimerkkejä koulutuksesta ja erikoistumisesta:**

- Kahden päivän opiskelu entisen kuninkaallisen jousimiehen johdolla on opettanut sinut ampumaan nuolia tehokkaammin. Hyökkäykset pitkäjousella ovat vahvistettuja.
- Kahden viikon päivittäisen harjoittelun Gwoedin Terän kanssa jälkeen tunnet olosi tarpeeksi luottavaiseksi käyttääksesi tätä tappavaa asetta taistelussa. Kriittinen vahinko: Kohde menettää raajan tai suolistetaan (valintasi mukaan).
- Kolmen päivän opiskelu taitavan soturin johdolla on opettanut sinut miten et koskaan tule yllätetyksi. Sinun ei enää tarvitse tehdä DEX-pelastusheittoa ennen taistelua (ellei Vartija toisin määrää).
- Viisu intensiivistä yötä opiskellen _Kirousten Kirjan_ parissa on antanut sinulle etulyöntiaseman taistelussa. Jos herjaat vastustajaa ennen taistelua, kaikki hänen hyökkäyksensä sinua ja ystäviäsi vastaan ovat heikentyneet.
- Harjoiteltuasi _Es'tan Surumunkkien_ kanssa voit nyt puhua kuolleiden kanssa. Kärsit puutostilasta jälkeenpäin.

<details markdown="block"><summary>
Laajenna esimerkki
 </summary>

**Vartija**: _"Laskeudutte hitaasti rotkon lähes täydelliseen pimeyteen. Lyhtynne on tarpeeksi kirkas, jotta se sallii turvallisen kulkemisen, mutta toimii myös loistavana majakkana kenelle tai mille tahansa, joka voi olla täällä alhaalla. Onneksi näyttää siltä, että olette suurelta osin yksin, ainakin toistaiseksi. Lopulta alapuolella olevan joen pauhu alkaa hukuttaa alleen äänenne."_

**Esteri**: _"Öh, minulla on paha tunne tästä. Kuinka pitkälle meidän on vielä mentävä?"_

**Vartija**: _"Olette itse asiassa aivan joenuoman yläpuolella. Asetatte jalkanne varovasti liukkaalle pinnalle, pidätte lyhtynne korkealla ja katsotte kuinka vesi kimaltelee, melkein reagoiden teihin. Olette myös vain muutaman kymmenen metrin päässä aiemmin näkemästänne kallionreunamasta."_

**Esteri**: _"Kuinka vaarallista olisi mielestämme ylittää rotko tuota kautta?"_

**Vartija**: _"Teidän on hypättävä. Vesi syöksyy suoraan allanne, joten saisitte ainakin pehmeän laskun. Virta näyttää myös voimakkaalta."_

**Esteri**: _"Mitä tarkoitit aiemmin, kun sanoit, että joki kimmeltää kuin vastaten meille? En ole valmistautunut kohtaamaan älyllisiä jokia."_

**Vartija**: _"Et ole täysin varma, mutta näytti aivan siltä kuin siellä voisi olla jotain elävää. Entisenä yrttimestarina tiedätkin jo bioluminesoivista kasveista."

**Pertti**: _"Kasveja? Pystymme kyllä hoitelemaan kasvit. Miksemme vain kahlaa joen läpi tästä?"_

**Esteri**: _"Hmm, se saattaa olla hyvä idea. Hetkinen, entäs karikot ja sellaiset?"_

**Vartija**: _"Voitte toki yrittää. Täällä ei näytä olevan paljonkaan vedestä nousevia kiviä, ainakaan nähdäksenne."_

**Esteri**: _"Minä menen ensin tällä kertaa. Pidä sinä lyhtyä ylhäällä hyvällä kädelläsi, **Pertti**."_

**Pertti**: _"Hyvä päätös. Huudan myös, jos jokin aikoo hypätä joesta ja yrittää syödä sinut."_

**Vartija**: _"Astut virtaavaan jokeen. Se vetää jalkojasi, mutta muuten tunnet olevasi tarpeeksi vahva ylittämään sen ilman apua. Aloitat matkasi hitaasti; jokaisella askeleella näet värikkäiden kasvien - ehkä levien - hehkuvan ja liikkuvan vastaten askeleisiisi. Se voi olla myös vain valon oikkuja."_

**Esteri**: _"Öö... Tunnenko niitä?"_

**Vartija**: _"Tunnet vain joen märkyyden. Ehkä kaukaista kutitusta, mutta se voi johtua kaislikosta. Ne tuntuvat reagoivan jokaiseen liikkeeseesi."_

**Esteri**: _"Mielenkiintoista. Jos en kuitenkaan ole missään vaarassa, taidan vain painaa eteenpäin. Näemmekö valomme avulla jo koko joen yli?"_

**Vartija**: _"Melkein. Olet noin puolivälissä, kun **Pertti** näkee jotain liikkuvan edessäpäin vedessä. Se on sysimusta ja sileä kuin ankerias. Se on myös noin 1,5 metriä pitkä."_

**Pertti**: _"Varoitan häntä palaamaan takaisin."_

**Esteri**: _"Pystynkö juoksemaan tuota otusta karkuun?"_

**Vartija**:_"Hmm... Sinun pitäisi tehdä DEX-pelastusheitto."_

**Esteri**: Anteeksi **Pertti**, haluan selvittää, pääsenkö sitä karkuun. Keksimme miten saamme sinut ylitse, kunhan olen taas kuivalla maalla. Okei, nyt mennään... Kyllä, 2! Ryntään veden poikki."_

**Vartija**: _"Lisäät vauhtia voimakkaasti ja spurttaat veden poikki suurien roiskeiden saattelemana. Jokaisella loikallasi jalkasi häiritsevät värikkäitä olentoja veden alla. Vesi alkaa kuohua rajusti nilkkojesi ympärillä. Edessäsi ankeriasmainen otus syöksyy pois alta kuin vastaten. Saavut vihdoin toiselle rannalle, joen vesi kuplii takanasi. Kun hyppäät vedestä, osa bioluminesensoivasta aineesta tarttuu oikeaan nilkkaasi. Seisoessasi kuivalla maalla et kuitenkaan näytä kykenevän ravistamaan sitä irti. Se ei satu tai mitään, mutta tuntuu siltä kuin se olisi maalattu nilkkaasi."_

**Esteri**: _"Hitto! Miltä se tuntuu? Myös, mitä näen tällä puolella jokea?"_

**Vahti**: _"Se tuntuu hieman märältä, mutta muuten kuin tatuoinnilta iholla. Kuin se olisi osa sinua. Seisot lähes identtisellä rannalla kuin vastakkaisella puolella; sinun on tutkittava hieman ympärillesi saadaksesi tietää enemmän."_

**Esteri**: _"Voin kai jättää tämän toistaiseksi huomiotta, jos se ei satuta minua tai mitään. **Pertti**, miten aiot ylittää nämä pyörteiset ankeriaiden valtaamat vedet? Ehkä tuolta reunalta alempana?"_

**Pertti**: _"Se voisi toimia. Kuinka monta soihtua sinulla on jäljellä? En halua jättää sinua pimentoon, kun lähden sinnepäin. Voisit myös seurata minua vähän matkaa alaspäin, vaikka valaistus ei ehkä olekaan paras mahdollinen."_

**Esteri**: _"Minulta on kaikki loppu, valitettavasti. Mutta ehkä jos seuraan sinua, voin tehdä jotain tässä päässä auttaakseni sinua hyppäämään tuon reunan yli?"_

**Vartija**: Marssitte rinnakkain nopeasti virtaavan joen molemmin puolin. **Pertin** lampun valo valaisee juuri ja juuri tietänne. **Esteri**, sinulla on erityisen vaikea koska joudut kulkemaan ihan joen rantaa pitkin välttääksesi astumasta tuntemattomiin varjoihin."_

**Esteri**: _"Jos olen lähellä jokea, haluaisin tutkia sitä vielä lisää. Näenkö yhä niitä pyöriviä bioluminesoivia kasviolentoja?"_

**Vartija**: _"Kyllä, ja ne näyttävät seuraavan sinua. Mielenkiintoista on, että niiden liikkeistä tuleva valo riittää melkeinpä näkemään joen veteen."_

**Pertti**: _"Se on hyvä juttu. Ehkäpä nyt voi pitää silmällä, jos tulee lisää ankeriaita? Entäs minä? Mitä minä näen astellessani tätä jumalan hylkäämää rotkoa pitkin?"_

**Vartija**: _"Seinämät sinun puolellasi jokea kapenevat hiukan sitä mukaa kun pääset lähemmäs aiemmin näkemääsi reunusta; itse asiassa alat tuntea olosi melko puristuksissa olevaksi. Onneksi olet tarpeeksi hoikka, jotta pääset juuri ja juuri reunukselle, joka estää täysin tiesi eteenpäin."_

**Esteri**: _"Mitä näen omalta puoleltani jokea? Vieläkö minun on pakko mennä ihan joenrantaa myöten?"_

**Vartija**: _"Rotko ei ole suinkaan yhtä kapea sinun puolellasi, eli olisi helppoa jatkaa eteenpäin siitä missä olet - jos siirryt pois valosta, tietysti. Mutta mikä tärkeämpää, voit nähdä, että reunus ulottui aikoinaan joen yli, sillä myös toiselta puolelta törröttää vastakkainen reunus. Niiden välissä on kuitenkin valtava kuilu. Ehkä se romahti joskus aikaisemmin? Joka tapauksessa **Pertti** voi joko yrittää kiivetä reunamalle tai mennä jokeen ja kahlalta sen yli. Ainakaan tällä kertaa ei ole limaista vesiputousta kierrettävänä!_

**Pertti**: _"Olettaen, että voin helposti kiivetä tämän, sanoisin että tehdään se."_

**Vahti**: _"Kipuat reunalle helposti, kunhan olet ensin asettanut lampun sille ja vetänyt sen jälkeen itsesi ylös. Nyt sinun on vain päästävä yli."_

**Pertti**: _"Nopea kysymys, millaista vesi on tarkalleen keskellä jokea, siinä kohtaa missä kuilu on?"_

**Vartija**: _"Sitä on hieman vaikea sanoa täältä käsin, mutta jos menet lähemmäs, saat ehkä paremman kuvan. **Esteri** on kuitenkin sillä välin tarkkaillut jokea ja näkee, että vedet liikkuvat siinä kohtaa varsin nopeasti, ympyränmuotoisesti."_

**Esteri**: _"Ne ovat ankeriaita, eikö vain? Ne ovat varmasti ankeriaita. Mitä biokaverini tekevät juuri nyt?"_

**Vartija**: _"Kun katsot rannan lähivesiin, huomaat että kaikki hohtavat olennot ovat paenneet, melkein kuin peläten tätä jokiosuutta."_

**Esteri**: _"Hmm... hyvä on, minulla on teoria. **Pertti**, sinun pitäisi pitää lyhtyä "sillan" raon välissä ja katsoa, mitä tapahtuu."_

**Pertti**: _"Öh, selvä. Kävelen varovasti joen keskelle "sillalle", asetun sitten makuulle ja roikutan lyhtyäni reunan yli - mutta vain juuri ja juuri. Haluan olla mahdollisimman turvassa täällä."_

**Vahti**: _"Heti kun lasket sen alas, liukas musta ankerias hyppää ilmaan ja napsauttaa neulamaisilla hampaillaan kiinni lyhtyyn. Olet kuitenkin tarpeeksi nopea pelastamaan sen. Ankerias roiskahtaa takaisin veteen."_

**Pertti**: _"Vau! Se oli pelottavaa. Minun täytyy kai tehdä pelastusheitto, jotta voin hypätä yli, eikö vain?"_

**Vartija**: _"Ellei sinulla ole parempaa ideaa, niin kyllä."_

**Esteri**: _"Minulla olisi yksi. Hei **Pertti**, mikset sammuta tuota valoa?"_

**Pertti**: _"Tehty. Mitä nyt?"_

**Vartija**: _"Sammutat lyhdyn. Silmäsi räpyttelevät pimeydessä ja sopeutuvat hitaasti siihen. Yhtäkkiä näet valon alkavan välkkyä kaukaisella rannalla, jolla **Esteri** seisoo. Se on hänen nilkkansa; se valaisee kuin kynttilä!"_

**Esther**: _"Hetkinen, voinko valaista nyt? Olenko minä jokin ihmissoihtu?"_

**Vartija**: _"Täydellisessä pimeydessä, kyllä. Toivottavasti et lähiaikoina joudu hiippailemaan pimeässä."_

**Pertti**: _"No, tämähän on siistiä. Eli ankeriaat tykkäävät valosta, eikö vaan? Tästä sain idean..."_

</details>

<script src="/js/expand-all.js"></script>
